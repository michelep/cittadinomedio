# Cittadinomedio.it

## Cos'è?

Cittadino Medio vuole essere un progetto libero per sensibilizzare la cittadinanza a temi come privacy, cybersecurity e anonimato in Rete utilizzando messaggi semplici, efficaci e offrendo soluzioni pratiche.

Il nostro (ambizioso) obiettivo è stimolare il dibattito e sensibilizzare a tematiche che crediamo essere fondamentali per la tutela delle nostre libertà civili, politiche e democratiche.

Siamo consapevoli che talvolta è impossibile affrontare argomenti complessi in poche righe: cerchiamo di fare del nostro meglio per sintetizzare le informazioni, sacrificandone purtroppo la completezza, nell'ottica di offrire soprattutto spunti di riflessione.

Tutti i contenuti sono sotto licenza CC BY-SA

Il progetto è stato ideato e mantenuto da Michele "O-Zone" Pinassi. È aperto a chiunque desideri partecipare, suggerendo nuovi consigli e migliorie.

## Partecipa al progetto!

Vuoi suggerire un comportamento sbagliato da aggiungere? Vuoi segnalare una risposta non corretta o suggerirne un miglioramento?

Unisciti al gruppo Telegram t.me/cittadinomedio oppure scrivi una mail a cittadinomedio@protonmail.com
